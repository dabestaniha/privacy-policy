# خط مشی رازداری 

## سلام و احترام

## سیاست‌های حریم شخصی 
همراهان گرامی، حفظ اطلاعات ثبت‌نامی شما در برنامه‌های ما شامل *ماهک، یادوین، مدرسه‌حفظ، ماه‌نو، سنجابک، محی‌الدین، ماه‌آموز، مهدماهک، ماه‌تی‌وی و سایت دبستانی‌ها* برای ما مهم است و به هیچ عنوان از آن برای مقاصد سیاسی و اقتصادی سوء استفاده نخواهد شد.

---

## گروه های سنی تفکیک شده

ما در برنامه‌های خود از داستان تصویری و داستان صوتی و گاهی کلیپ‌های جذاب استفاده می‌کنیم و محتوایی ارائه می‌دهیم که مناسب فرزندان 3 تا 12 سال شماست.  
محتواها به سه گروه سنی تفکیک شده‌اند و هر گروه سنی محتوای مربوط به خود را می‌بیند.

---

## با خیال راحت از برنامه استفاده کنید
هیچ محتوای ترسناک، خشونت‌آمیز، جنسی، جنسیتی، توهین‌آمیز، نژادپرستانه، ضد حقوق بشر و ضد حقوق کودک در برنامه‌های ما وجود ندارد.

**برنامه و محتوای رایگان و بدون تبلیغات**  
ما در برنامه‌های خود برای کسب درآمد از سرویس‌های تبلیغاتی مثل *AdMob* استفاده نخواهیم کرد. پس نگران تبلیغات نامتعارف و ناخواسته نباشید. همچنین به هیچ عنوان اطلاعات کاربران را در اختیار سرویس‌های تبلیغاتی قرار نخواهیم داد.

---

### استفاده آسان
والدین می‌توانند بعد از دانلود داستان‌ها اینترنت دستگاه را قطع کرده و آن را با خیال راحت در اختیار فرزندان قرار دهند.

---

### ثبت نام کاربر
برای استفاده از برنامه‌ها نیاز به ثبت‌نام دارید و با ثبت‌نام، شما اعلام می‌کنید که این توافق‌نامه را قبول کرده‌اید.

---

### تغییرات احتمالی توافق‌نامه
ممکن است در آینده بندهایی به این توافق‌نامه افزوده شود یا برخی بخش‌ها ویرایش شوند. این حق برای *دبستانی‌ها* و برنامه *ماهک* محفوظ خواهد بود.  
شما کاربر گرامی ملزم خواهید بود بعد از هر بار نصب یا بروزرسانی برنامه به این توافق‌نامه مراجعه و آن را مطالعه کنید. استفاده شما از برنامه به معنای پذیرش قوانین آن است.

---

### حقوق مالکیت
مالکیت معنوی آثار موجود در برنامه‌ها و سایت دبستانی‌ها در اختیار اشخاص حقیقی و حقوقی است و ما با کسب اجازه از صاحبان آثار یا ناشران مربوطه از آن‌ها استفاده نموده‌ایم.  
هرگونه استفاده از این محتوا در خارج از برنامه‌ها غیرمجاز است و نافی حقوق ما به لحاظ شرعی و قانونی خواهد بود.  
طبیعی است که دبستانی‌ها این حق را دارد که دسترسی کاربران خاطی را به سرویس محدود یا مسدود نمایند.

---

### جمع‌آوری و استفاده از اطلاعات
برای داشتن تجربه بهتر و ارائه خدمات مفیدتر هنگام استفاده از سرویس ما، ممکن است از شما بخواهیم اطلاعات قابل شناسایی خاصی مانند نام، شماره تلفن، سن و شهر را در اختیار ما قرار دهید.  
این اطلاعات نزد ما محفوظ بوده و طبق همین سیاست حفظ حریم خصوصی استفاده می‌شود.

در برنامه‌هایی که در پایان دوره مدرک رسمی به کاربر داده می‌شود (مانند *ماه‌آموز، الفبای مهربانی و مهدماهک*) اطلاعات هویتی بیشتری شامل کد ملی و تصویر شناسنامه از کاربر به صورت خوداظهاری و اختیاری دریافت می‌شود و صحت آن توسط پشتیبان برنامه بررسی خواهد شد.

---

### حریم خصوصی کودکان و خانواده
ما آگاهانه اطلاعات شناسایی را از کودکان دریافت نمی‌کنیم و فرض بر این است که والدین، برنامه را آگاهانه نصب کرده و اطلاعات کاربری را تکمیل کرده‌اند.  
در صورتی که فکر می‌کنید فرزندتان اطلاعات خود را به‌اشتباه در اختیار ما قرار داده است، لطفاً به ما اطلاع دهید تا از سرویس حذف شود.

کودکان (کاربران) نمی‌توانند با یکدیگر تعامل یا تبادل اطلاعات داشته باشند. تنها می‌توانند نظر ثبت کنند و نظرات دیگران را بخوانند یا لایک کنند.  
تمام نظرات بعد از تأیید منتشر می‌شوند و نظراتی که حاوی اطلاعات تماس باشند تأیید نخواهند شد.

ما اطلاعات شخصی ارائه‌شده توسط کودکان را با اشخاص ثالث به اشتراک نخواهیم گذاشت و برنامه ما مکان فیزیکی شما و کودکانتان را با سایر کاربران به اشتراک نمی‌گذارد.

---

### خدمات شخص ثالث
این برنامه از خدمات شخص ثالثی استفاده می‌کند که ممکن است اطلاعات مورد استفاده برای شناسایی شما را جمع‌آوری کند.

- **Google Analytics**  
  برای کسب اطلاعات بیشتر: [Google Privacy Policy](https://policies.google.com/privacy)

---

### تماس با ما
اگر سوالی دارید لطفاً با ما در میان بگذارید:  
📧 naghi1404@gmail.com

---